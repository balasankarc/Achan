\chapter{ബിരുദം കെമിസ്ട്രി}
\obeylines
\noindent
പ്ലസ്ടു ജയിച്ചു ഞാൻ ഫസ്റ്റ് ക്ലാസ്സു നേടി ഞാൻ 
പ്രീ ഡിഗ്രിയല്ല ഞാൻ വൊക്കേഷനല്ല ഞാൻ 
തുടരാം പഠിത്തവും ബിരുദമെടുക്കണം  
വിഷയം പലതുണ്ട് ചോയിസോ മൂന്നതും 
ന്യൂട്ടനും കെൽവിനും  മാക്സ്‌വെലും  ഡോപ്ലറും   
പ്രോബ്ലം ഫിസിക്സോ ഫിസിക്സിലെ പ്രോബ്ലമോ? 
അഞ്ചു നേരത്തിലും മങ്ങാത്ത നിഷ്ഠയും 
ക്ലേശം കണക്കോ കണക്കിലെ കൃത്യത 
ഫസ്റ്റ്ഗ്രൂപ്പുകാരന്റെയുച്ഛ്വാസമേറുന്നു 
ഇഷ്ടമുണ്ടാക്കണം മൂന്നിലൊന്നെങ്കിലും 
സസ്യശാസ്ത്രത്തിലോ സസ്യേതരത്തിലോ 
നേഴ്സിലോ ലാബിലോ ഡാക്കിട്ടർ തന്നെയോ 
പാർട്ടിയേതാവണം ? മന്ത്രിയോ, സ്പീക്കറോ? 
കൂട്ടുമാറ്റീടിലേ സീറ്റു തരപ്പെടൂ
രസമുണ്ടു രസതന്ത്രമെന്നതുമോർത്തിടാം 
രസികൻ ചില ക്ലാസ്സുകണ്ടതുമോർത്തിടാം. 
ഡ്രസ്സിന്നുമാച്ചുള്ള നിറമുള്ള വെള്ളവും  
സ്വർണ്ണത്തരികൾ പോൽ ലഡ്ഡിന്റെ യൗഗികം  
അച്ഛന്റെയിച്ഛയും മുമ്പേ ഗണിച്ചിടാം  
മറ്റൊന്നുമില്ലെങ്കിലിതു തന്നെയായിടാം  
നീണ്ടുള്ള ഡെറിവേഷനൊന്നുമേ വന്നിടാ 
തിയറങ്ങളൊന്നും മനപ്പാഠമാക്കേണ്ട 
ദുരിതം കുറവുണ്ട്, ലേശം സുഖിച്ചിടാം  
കളിയുണ്ട് ചിരിയുണ്ട് കാര്യം കുറച്ചിടാം  
വർഷങ്ങളൊന്നല്ല രണ്ടങ്ങു തീർന്നുപോയ് 
ഹർഷത്തിലാറാടി ഭാഷയും ശാസ്ത്രവും 
രസമുള്ളരീതിയിൽ രസികൻ കെമിസ്ട്രിയും 
കരയാതെ ചിരിയാതെ കാലം കടന്നുപോയ് 
അവസാനവർഷത്തിലാദ്യത്തെ ക്ലാസ്സുകൾ 
ഗണിതം നിറച്ചുള്ള ഭൗതിക രാസവും 
കഠിനങ്ങളായുള്ള കാർബണിക രാസവും 
സൂക്ഷ്മത തേടുന്ന പ്രായോഗ രാസവും  
ഇതു പണ്ടു ഞാൻ കണ്ട സൗന്ദര്യ ധാമമോ?
നിറമുള്ള മണമുള്ള രസമുള്ളതന്ത്രമോ?
ക്രിസ്റ്റലീയത്തിലെ മില്ലറിൻഡക്സുകൾ  
സമമിതിയോതുന്ന വശ്യവചസ്സുകൾ    
എങ്ങുപോയ് കാർബന്റെ ബോണ്ടിന്റെ ഗാഢത? 
എങ്ങുപോയ് തന്മാത്രയേന്തുന്ന ചാരുത?  
എന്തിതാ കൈയിൽ കരാളമാം ശൂലമോ?
ഷ്രോഡിംഗറിക്വേഷനേന്തുന്ന സൈയതോ?  
ഇന്റെഗ്രൽസൈനതോ? നീണ്ടുള്ളജിഹ്വയോ?  
ഡീയതോ?  ഡോയതോ? ഡിഫറൻസു ഡെൽറ്റയോ?   
കാളകൂടത്തെയോ അമൃതെന്നു നമ്പി ഞാൻ? 
കാളസർപ്പത്തെയോ പാലൂട്ടിവന്നുഞാൻ? 
യക്ഷിയോ, കാളിയോ വിഷകന്യ തന്നെയോ? 
ഇക്ഷിതിതന്നെയും കീഴ്മേൽ മറിഞ്ഞിതോ? 
ജന്മശ്ശനിയതോ? എട്ടിലെ വ്യാഴമോ?  
നീചനാം ചൊവ്വയോ, മന്ദനോ, മാന്ദിയോ? 
സ്വസ്ഥതയെങ്ങുപോയ്, നിദ്രയിൽ രാവിലും? 
ഉദയാൽപരത്തിലെ പ്രത്യേക ക്ലാസ്സുകൾ, 
പാട്ടുരാശിക്കലെ പ്രാക്റ്റിക്കൽ ക്ലാസ്സുകൾ! 
കളിയും മറന്നുപോയ് ചിരിയും മറന്നുപോയ്
സഹജർക്കൊരന്യനായ് ഞാനൊരു ബോറനായ് 
ബിരുദം കെമിസ്ട്രിയോ,ദുരിതം കെമിസ്ട്രിയോ? 
\begin{center}
“A Chemist  is an unkemp puny and unattractive wimp 
with glasses and without any friends”
\end{center}
