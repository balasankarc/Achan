\chapter{ധർമ്മകാഹളം}
\obeylines
\noindent
പെപ്സി തന്റെ ടെസ്റ്റു മാച്ച്
ഭാരതത്തിൽ കഴിഞ്ഞല്ലോ
പാരമ്പര്യവൈരികളാം 
പാകിസ്ഥാനും ഭാരതവും
ചെന്നൈയിലെ സ്റ്റേഡിയത്തി-
ലൊന്നാം മാച്ച് പൂർത്തിയാക്കി
ദ്വാദശത്തിൻ റണ്ണുകളാൽ
പാക്കിസ്ഥാനും കേറിനിന്നു
ഭാരതത്തിൻ പേരുകേട്ട
ബാറ്റുമാന്മാരെല്ലാവരും
സാഖ്ലെയിൻ മുഷ്താഖിന്റെ
കൂറ്റനേറിൽ പരുങ്ങിപ്പോയ്
ലെഗ്സ്പിന്നർ സാഖ്ലെയിന്റെ
പന്തുകളെപ്പറപ്പിച്ച്
നാലുമാറുമാടിനേടി
നൂറുമേനി ടെണ്ടുൽക്കറും
മോംഗിയായും മോങ്ങിപ്പോയി
ദ്രാവിഡനും പൊടിയായി
ജവഗലൻ ശ്രീനാഥനോ
ജയത്തിന്റെ താഴെയായി
ഭാഗ്യദേവിക്കപ്രീതിയോ
വിധാതാവിൻ വിധാനമോ
പാണ്ടിനാട്ടിൽ വസിം അക്രം
ആധിപത്യം കൊണ്ടുപോയി
രണ്ടാം മാച്ചുനടക്കുന്നു
ദില്ലി തന്റെ വിരിമാറിൽ
ടോസു നേടി അസറുദ്ദീൻ
ബാറ്റുമേന്തി രമേഷെത്തി
നൂറിലേക്ക് ഫോറെടുക്കാൻ
മുതിരുമ്പോൾ മുഷ്താഖെത്തി
ഏറുകൊണ്ടും ക്യാച്ചുകൊണ്ടും
പാവം പയ്യൻ പുറത്തായി
ശേഷനാഗം ലക്ഷ്മണന്റെ
ഊഴമെത്തി, വസിം അക്രം
സ്റ്റമ്പ് മാറ്റി പാത തീർത്തു.
നാഗലോകേ പോയി ലക്ഷ്മൺ
സ്പാസമൊക്കെ മാറ്റിനിർത്തി 
അരയ്ക്കൊരു ബൽറ്റുമിട്ടു
പത്മശ്രീയാം ടെണ്ടുൽക്കറും
പത്മപാദർ പോലെയെത്തി
സ്കിപ്പറായൊരസറുദ്ദിൻ
അക്രമിന്റെ പന്തുകളിൽ
ബാറ്റുവീശി ചീറ്റലോടെ
പതിന്നാലു റണ്ണെടുത്തു.
ഗംഗപോലെ ഗാംഗുലിയും
കാവേരിതൻ ദ്രാവിഡനും
നർമ്മദയാം ടെണ്ടുൽക്കറും
ഒത്തുചേർന്നു റണ്ണുയർത്തി
മോംഗിയായൊ പൂജ്യനായി
അനിൽ കുംബ്ലെ പതിനഞ്ചു
ജവഗലൻ ശ്രീനാഥനൊ
ജയക്കൊടിയേന്തിനിന്നു.
ഐകമത്യം മഹാബലം
പഴഞ്ചൊല്ലിൽ പതിരില്ല
ഇന്ദ്രപ്രസ്ഥം ധർമ്മയുദ്ധം
ജയിച്ചോരു കുരുക്ഷേത്രം
പാക്കിസ്ഥാന്റെ ബാറ്റിങ്ങിലോ 
സയ്യിദ് അൻവർ തുടക്കത്തിൽ
കുംബ്ലെ തന്റെ കറക്കത്തിൽ
അഫ്രീദിയും ഔട്ടായി
ഇൻസമാമും ഇജാസുട്ടിം
മോയിൻഖാനും യുഹാനയും
സലിം മാലിക് സഹോദരൻ
വഖാർ യൂനുസ് മുഷ്താഖ് രണ്ടും
അനിൽകുംബ്ലെ അമരനായ്
വിക്കറ്റുകൾ പത്തുമെത്തി
പാക്കിസ്ഥാനെ പാപ്പരാക്കി
പരമ്പര പപ്പാതിയായ്
അന്യനെയുമാദരിച്ചു
സ്വന്തം ശക്തി തെളിയിച്ചു
വൈരമൊക്കെ മാറ്റിനിർത്തി
ഒത്തുചേർന്നു ട്രോഫി നേടി
