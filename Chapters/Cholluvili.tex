\chapter{ചൊല്ലുവിളി}
\obeylines
\noindent
എന്തെടോ കൂവേ  ഇന്നു ക്ലാസുണ്ടോ സഖാക്കളെ,
വല്ലതുമുണ്ടോ നല്ലൊരാഹ്വാനം പത്രത്താളിൽ? 
ഗേറ്റിങ്കൽ തിരക്കിട്ടു ചർച്ചയിലൊരുപറ്റം  
ഊറ്റത്തിൽ സ്ട്രൈക്കിനായ് മുഷ്ടിയാലാക്രോശവും 
കാന്റീനിൽപ്പലതരമുച്ചത്തിലൊരുകൂട്ടർ  
കൂട്ടത്തിൽപെടാതെയും മറ്റൊരു മറുകൂട്ടർ 
രാഷ്ട്രീയമില്ലാപ്പാർട്ടി പദ്ധതി തയ്യാറാക്കി  
മമ്മൂട്ടിസിനിമയോ മോഹൻലാൽ സുരേഷ്ഗോപി? 
റൊക്കമായ് പണമില്ല, കടമായ് തരാനാരാ? 
ക്രിക്കറ്റു കളിയുണ്ടേൽ വീട്ടിലെത്തണം വേഗം  \\
അദ്ധ്യാപകൻഃ-  
ഭാവിഭാരതത്തിന്റെ ഭാഗ്യവും വിധാതാവും
കോത്താരി സങ്കൽപിക്കും ക്ലാസ്സ്മുറി തുറക്കേണ്ടേ? 
ഇല്ലിവന്മാർക്കൊന്നും പഠിക്കാൻ സമയവും  
നല്ലകാര്യങ്ങൾ നോക്കി നടത്താനുത്സാഹവും .
ചൊല്ലില്ല, വിളിയില്ല, ദണ്ഡനീതിയുമില്ല, 
ധർമ്മവും, മനസ്സാക്ഷി സൂക്ഷിക്കാൻപോലുമില്ല. 
വല്ലോന്റേം കുട്ടിയല്ലേ, തോറ്റെങ്കിലെനിക്കെന്താ? 
നില്ലാതെ ലഭിക്കണം ശമ്പളം മാസാന്ത്യത്തിൽ. \\
വിദ്യാർത്ഥിഃ- 
എന്തെന്റെ സാറേയിന്നുക്ലാസ്സില്ലേലെനിക്കെന്താ? 
എന്തിനീബീയെസ്സീക്കു വേണ്ടിഞാൻ പഠിക്കുന്നൂ? 
ജന്തുശാസ്ത്രത്തിൽ നല്ലഡിഗ്രിയുമെടുത്തവ- 
നന്തമില്ലാഴത്തിലെപ്പുഴയിൽ മുങ്ങീടുന്നു 
മണലാൽ, വിശക്കുന്ന വയറിൻ പശി തീർക്കാൻ 
പണിയില്ലെവിടെയും പാസ്സില്ല കട്ടേതീരൂ 
സസ്യശാസ്ത്രത്തിൽ കേമം ബിരുദം ധരിച്ചവൻ 
സസ്യമാർക്കറ്റിലുണ്ടു  വെറ്റില വിറ്റീടുന്നു 
രാസസൂത്രത്തിൻ മേന്മ കേട്ടവനിതാ വന്നു 
വാസനതൈലം വിൽക്കാൻ ബസ്റ്റാന്റ് തേടീടുന്നു 
ഊർജ്ജതന്ത്രത്തിൻ ലോകം മുഴുക്കെത്തുറന്നവൻ 
ഊർജ്ജമില്ലാലോകത്തിലേറ്റവും ക്ലേശിക്കുന്നു 
പഠിച്ച പാഠങ്ങൾക്കുമറിഞ്ഞസൂത്രങ്ങൾക്കും  
ഇടയ്ക്ക,ല്ലൊരിക്കലും രക്ഷിയ്ക്കാൻ കഴിയില്ല. 
ജീവിതപ്പരീക്ഷയിൽ ജയിക്കാനുപായങ്ങൾ 
ഈ വിധം പഠനത്താൽതെല്ലുമേ ലഭ്യമല്ല.
പഠിക്കാൻ രസമുള്ള കോഴ്സുകൾ കിട്ടീടില്ല,
പഠിക്കാൻ ലഭിച്ചുള്ള കോഴ്സിലോ രസമില്ല. 
പഠിച്ചുനേടീടുന്ന ഡിഗ്രിക്കോ ബലമില്ല 
പഠിക്കാനെനിക്കൊരു താത്പര്യമില്ലേയില്ല \\
രക്ഷകർത്താവ്ഃ- 
എന്റെ കൊച്ചിനെ നല്ല ഡോക്ടറാക്കണം സാറേ, 
എഞ്ചിനീയറിങ്ങില്ലേലെന്തിനു ജീവിക്കണം? 
തൃശ്ശൂരും പാലായിലും മാറി ഞാൻ ട്യൂഷൻ നൽകീ 
എൻട്രൻസുമെല്ലാബ്രാഞ്ചുമെഴുതാൻ ഫീസും കെട്ടി 
കഷ്ടമിപ്പിള്ളക്കയ്യോ ക്രിക്കറ്റുടെസ്റ്റിൽ കമ്പം !
ഇഷ്ടമല്ലൊരുടെസ്റ്റുപേപ്പറും റിവിഷനും  
ഇക്കുറിയേതായാലുമെൻട്രൻസു കനിഞ്ഞില്ല 
തത്കാലമിവനിപ്പോൾ ഡിഗ്രിക്കുചേർന്നീടട്ടെ\\ 
നേതാവ്ഃ - 
കല്ലുവഴിച്ചിട്ടകളേ, കൽപ്പനതൻ കഠിനതയേ, 
ചൊല്ലുവിളിപ്പരിഷകളേ,നിങ്ങൾക്കിനി മാപ്പില്ലാ 
നല്ലവരും നന്മകളും ഇല്ലിവിടെ, പുതുലോകം 
വല്ലവരും ഇല്ലതരാൻ നമ്മൾക്കായ് നൈവേദ്യം  
കണ്ടില്ലേ കവലയിലെ നേതാവിൻ വ്യൂഹങ്ങൾ
